<!DOCTYPE html>
<html lang="fa">
<head>
    <meta charset="UTF-8">
    <title>Digikala</title>
    <link rel="stylesheet" href="static/styles.css">
</head>
<body>
    <header>
        <img src="static/images/filimo.png" alt="messi" style="max-width: 100%; border-radius: 10px; margin: 20px auto; display: block;">
        <h1>Varzesh3</h1>
    </header>
    
    <main>
        
    <p>
      قوانین
کاربر گرامی؛ ضمن سپاس از انتخاب سرویس فیلیمو لازم است پیش از خرید مورد نظر و تماشای فیلم، سریال و تئاتر، توافقنامه و قوانین ذیل را مطالعه فرمایید، فیلیمو سرویس خود را تحت شرایط و مقررات این توافقنامه در اختیار شما می‌گذارد و شما به‌عنوان کاربران این سرویس ملزم به رعایت مفاد مذکور در این توافقنامه که ممکن است در آینده تغییر یابد، هستید.

این سرویس با نام تجاری "فیلیمو" ثبت گردیده است و از حق کپی‌رایت برخوردار است. اگر در سایت‌های دیگر با موارد نقض کپی‌رایت فیلیمو مواجه شدید، لطفاً آن را به سرویس پشتیبانی «فیلیمو» به آدرس ایمیل support [at] filimo [dot] com زیر اطلاع دهید.
تمامی محتواهای ارائه شده در سرویس فیلیمو در چارچوب قوانین و مقررات جمهوری اسلامی ایران است.
برای دسترسی به نمایش محتوای موردنظر، کاربر باید اقدام به خرید اشتراک نماید. خرید اشتراک در واقع به منزله خرید دسترسی به محتواهای فیلیمو است.
خرید اشتراک صرفاً جهت استفاده از سرویس فیلیمو است و هزینه اینترنت را شامل نمی‌شود.
فیلیمو در صورت مشاهده هرگونه اقدام غیرمتعارف برای دسترسی به اشتراک، خرید و ورود، این حق را دارد که این اقدامات غیرمجاز را متوقف و در ادامه اشتراک کاربر را لغو کند.
اگر حساب کاربری و رمز عبور در اختیار شخص دیگری قرار بگیرد، مسئولیت آن بر عهدهٔ صاحب حساب کاربری خواهد بود – همچنین اگر حساب کاربری در اختیار افراد زیادی قرار بگیرد، فیلیمو این اختیار را دارد که در هنگام ورود به‌حساب کاربری محدودیت‌هایی را (طبق صلاحدید خود) اعمال نماید. هر کاربر 2 بار امکان ورود با رمز را در هر 24 ساعت دارد و در صورتی که بیشتر از 2 بار با رمز وارد حساب کاربری شود، دفعات بعدی باید علاوه بر رمز، کد ارسال شده را هم وارد نماید. کاربر عزیز همچنین در فواصل مشخص باید حداقل یک‌بار با کد وارد حساب کاربری خود شوید تا اطمینان حاصل شود که به شماره همراه ارائه شده در زمان ثبت‌نام دسترسی دارید و مالک شماره همراه اطلاع دارد.
تعداد محتواهایی که کاربران با خرید اشتراک به آنها دسترسی پیدا می‌کنند ممکن است پیش از پایان مدت اعتبار اشتراک، تغییر یافته و فیلم‌ها یا سریال‌هایی به مجموع محتواها اضافه یا از آن حذف گردد. همچنین ممکن است با تغییر مکان جغرافیایی خود به سایر کشورها، دسترسی به تعدادی از محتواها که اجازه نشر در خارج از کشور ندارند را از دست بدهید.
تعداد محتواهایی که کاربران با خرید اشتراک به آنها دسترسی پیدا می‌کنند، ممکن است پیش از پایان مدت اعتبار اشتراک، تغییر یافته و فیلم یا سریال‌هایی به مجموع محتواها اضافه یا از آن حذف شود. مشاهده تمامی محتوای موجود در سایت فیلیمو تنها از طریق IPهای داخل ایران امکان‌پذیر خواهد بود.
اعمال غیرقانونی و مغایر با قوانین موضوعه جمهوری اسلامی ایران به هر نحو ممکن ممنوع است.
استفاده از سرویس فیلیمو هیچگونه حقی را برای کاربران در ارتباط با مالکیت فیلم ها، سریال ها و به طور کلی هر محتوای ارائه شده و انتشار یا پخش عمومی آنها چه از طریق سرویس فیلیمو و چه از طرق دیگر ایجاد نمی کند. مسلم است با پرداخت مبلغ، شما می توانید خدمات خریداری شده را در بازه زمانی مشخص شده مشاهده کنید، اما مالک این محتوا نخواهید شد و اجازه دانلود (به استثنای دانلود محافظت شده اپلیکیشن فیلیمو https://www.filimo.com/app) و بازنشر آن را ندارید.
فیلیمو این حق را دارد که در صورت نیاز تغییراتی در قوانین ایجاد کرده یا مانع دسترسی به بعضی از قسمت‌های سرویس یا همه سرویس به طور موقت یا دائمی شود.
فیلیمو این حق را دارد در صورت صلاحدید به‌منظور کاهش هزینه‌ها و جلوگیری از افزایش قیمت اشتراک‌ها در هر بخش از محتوا، نسبت به پخش تبلیغات اقدام نماید.
فیلیمو با داشتن تنوع محتوایی این اختیار را به کاربر داده است تا خود طبق علایق و سلایق شخصی و اجتماعی خود، فیلم موردنظر خود را تماشا نماید، ما هیچ تضمینی بر اعتبار آنها و تأثیر مثبت یا منفی آنها بر مخاطب نخواهیم داشت.
ممکن است در آینده تغییراتی در این توافقنامه ایجاد شود که شامل نه محدود به حذف یا اضافه‌کردن مطالب و قوانینی به آن است که بلافاصله از نظر مسئولان سرویس لازم الاجراست؛ لذا کاربر موظف به‌مرور قوانین طی استفاده از سرویس فیلیمو است تا از تغییرات احتمالی آن آگاه گردد. این تغییرات در شبکه‌های اجتماعی فیلیمو به اطلاع کاربران خواهد رسید.
در قسمت مربوط به نظرات کاربران، انتشار مطالب خلاف یا نقض کننده قوانین جمهوری اسلامی ایران، مضر، تهدیدکننده، توهین‌آمیز، غیراخلاقی، افتراآمیز و مبتذل و همچنین مطالبی که به نژاد، گروه یا دسته خاصی از مردم توهین کند، ممنوع است در قسمت مربوط به نظرات کاربران، قرار دادن لینک‌هایی به سایت‌های غیرقانونی، غیراخلاقی یا مبتذل و همین‌طور سایت‌هایی که به هر نحو مناسبات فرهنگی، اخلاقی، عرفی یا قانونی جامعه را زیر پا می‌گذارند یا با قوانین جمهوری اسلامی ایران مغایرند، ممنوع است.
هر کاربر در فیلیمو حق ایجاد یک نام کاربری را دارد و ایجاد چند نام کاربری برای یک نفر جهت استفاده بیشتر از تسهیلاتی که برخی اوقات توسط فیلیمو در اختیار کاربران قرار می‌گیرد، ممنوع است. همچنین کاربران فیلیمو حق واگذاری نام کاربری خود به فرد دیگر و یا استفاده از نام کاربری فرد دیگر را ندارند
محتواهای موجود توسط یک تهیه‌کننده یا شرکت تولیدی فیلم تهیه شده است. فیلیمو تنها یک بستر نمایش این محتواها بوده و نقشی در تولید آنها نداشته، از این رو مسئولیتی در قبال محتوای ارائه شده ندارد.
در صورت بروز شرایط فورس ماژور (مانند سیل، زلزله، بلایای طبیعی و...) و پیش آمدهای خارج از کنترل فیلیمو که منجر به قطع سرویس و ارائه خدمات شود، تا زمان برطرف شدن مشکل، این قرارداد معلق خواهد شد.
این توافقنامه مشروعیت و اعتبار خود را از قوانین حاکم بر جمهوری اسلامی ایران کسب می‌کند.
ترافیک مصرفی شما در فیلیمو بطور پیش فرض پس از خرید اشتراک بصورت نیم‌بها محاسبه می شود. با این حال در نظر داشته باشید، بر اساس سیاست‌ها و تنظیمات اپراتورهای مختلف اینترنتی در هر زمان ممکن است نحوه محاسبه تغییر کند و فیلیمو کنترلی بابت تضمین محاسبه ترافیک نیم‌بها برای کاربران خود ندارد.
در شرایطی که هم‌زمان با تماشای فیلیمو، برنامه‌هایی نظیر فیلترشکن، تلگرام، مرورگر و یا سایر نرم‌افزارهای موجود در تلویزیون هوشمند، تبلت و گوشی تلفن همراه شما باز یا در حال دانلودکردن باشند، به طور طبیعی از حجم اینترنت شما کسر خواهد شد و این حجم مصرفی هیچ ارتباطی با استفاده از سرویس فیلیمو نخواهد داشت.
قوانین مربوط به دانلود آفلاین در ویندوز و اپلیکیشن فیلیمو:
مسئولیت فایل‌های دانلود شده بر روی موبایل یا ویندوز بر عهده خود کاربر است و فیلیمو هیچ مسئولیتی در قبال حفظ فایل‌ها ندارد.
قوانین بخش اکران آنلاین:
مدت‌زمان دسترسی به فیلم‌های خریداری شده در بخش اکران آنلاین تنها ۸ ساعت از زمان خرید خواهد بود و کاربران در این مدت می‌توانند فیلم خریداری شده را به‌صورت نامحدود تماشا کنند. پس از اتمام این مدت، فیلم اکران شده از دسترسی کاربران گرامی خارج خواهد شد.
در هر لحظه فقط یک نفر امکان تماشای فیلم اکران آنلاین را دارد و امکان تماشای هم‌زمان وجود ندارد. در صورت تماشای هم‌زمان فیلم، برای هر دو کاربر پیغام خطا نمایش داده می‌شود.
هزینهٔ تماشای فیلم‌های اکران آنلاین، در صفحه مربوط به هر فیلم قابل‌مشاهده است.
امکان دانلود آفلاین برای فیلم‌های این بخش وجود ندارد.
قوانین سرویس پرداخت با تمدید خودکار:
هر ماه هزینه اشتراک با تمدید خودکار به اضافه 10% مالیات بر ارزش افزوده از کارت شما پرداخت می‌شود. شما می‌توانید هر زمان این تمدید خودکار را لغو کنید.
توجه داشته باشید که فیلیمو حق برداشت بیشتر از مبلغ ذکر شده در صفحه ثبت پرداخت خودکار را ندارد.
کاربر در صورت تمایل، امکان لغو قرارداد خود را دارد و پس از لغو قرارداد، برداشتی از حساب ایشان توسط فیلیمو صورت نخواهد گرفت.
کاربر تا ٧ روز پس از لغو سرویس تمدید خودکار خود، امکان فعال‌سازی مجدد این سرویس را نخواهد داشت.
امکان حذف اکانت در فیلیمو وجود ندارد ولی امکان غیرفعال‌سازی اکانت توسط خود کاربر وجود دارد.
امکان انتقال اشتراک از یک کاربری به کاربری دیگر وجود ندارد.
در هر خرید امکان استفاده از بیش از یک تخفیف وجود ندارد. میزان تخفیف نهایی به‌صورت هوشمند توسط سیستم محاسبه می‌شود و برای کاربرهای مختلف متفاوت خواهد بود.
جهت تماشای فیلم و سریال در فیلیمو باید دستگاه حداقل سخت‌افزار و نرم‌افزار مورد را نیاز را داشته باشد. طبیعی است تلویزیون‌های قدیمی و سیستم‌های قدیمی امکان استفاده از تمام امکانات فیلیمو را ندارند.
امکان عودت مبلغ اشتراک خریده شده وجود ندارد.
حریم خصوصی کاربران در فیلیمو:
در این بخش به کاربران توضیح خواهیم داد که از ایشان چه اطلاعاتی جمع‌آوری می‌شود و فیلیمو با این اطلاعات چگونه برخورد خواهد کرد. شایان ذکر است که فیلیمو همواره اصول محرمانگی را در مورد اطلاعات شخصی کاربر را رعایت کرده و از این اطلاعات به نحو احسن محافظت می‌نماید. فیلیمو اطلاعات شخصی کاربران را در اختیار اشخاص ثالث قرار نخواهد داد. البته به‌استثنای مواردی که به‌موجب قانون موظف به انجام این کار باشد. چنانچه این اطلاعات به‌صورت غیرعمد یا بدون اطلاع و رضایت ما در دسترس شخص ثالثی قرار گیرد، فیلیمو مسئولیتی نخواهد داشت

اطلاعاتی که شما در اختیار فیلیمو قرار می‌دهید بدین‌گونه است که در فرآیند ثبت‌نام، اطلاعات مربوط به کاربر شامل نام و نام خانوادگی، آدرس ایمیل و شماره تلفن همراه دریافت می‌گردد و در پایان ایمیلی جهت احراز هویت کاربر به آدرس ایمیل اعلام شده از طرف وی فرستاده می‌شود. در صورت ثبت‌نام، با استفاده از نام کاربری در فیلیمو اطلاعاتی از قبیل "فیلم‌های خریداری شده"، "ویرایش مشخصات"، "فیلم‌های دیده شده" و "سوابق پرداخت" نمایش داده می‌شوند. در قسمت ویرایش مشخصات، کاربر قادر است تا در صورت تمایل، اطلاعاتی نظیر "نام (به فارسی) "، "شماره تلفن همراه"، "نام کاربری" و "ایمیل" را به‌روزرسانی کند.
فیلیمو اطلاعاتی که از حساب کاربران به طور خودکار بدست می‌آورد جهت تحلیل، بررسی و شخصی‌سازی خدمات خود و ارائه پیشنهادات ویژهٔ نزدیک‌تر به سلیقه کاربران استفاده خواهد کرد. این اطلاعات به فیلیمو کمک می‌کند تا سرویس خود را بهبود بخشیده و محتوای مرتبط‌تری با علایق هر کاربر به ایشان ارائه کند.
فیلیمو این اختیار را دارد، هنگام پخش فیلم به فراخور زمان و محتوا، برای کاربر تبلیغ نمایش دهد.
فیلیمو جهت ارائه بهتر سرویس خود و اطلاع‌رسانی در خصوص طرح‌های ویژه و پیشنهاد تماشای فیلم‌های جدید و ... ممکن است از طریق ایمیل یا شماره تلفن همراه ثبت شده، اقدام به ارسال اطلاعاتی برای کاربران نماید. شما همواره می‌توانید با کلیک کردن بر روی دکمه لغو اشتراک در انتهای ایمیل‌های اطلاع‌رسانی آنها را غیرفعال کنید.
لازم به ذکر است پلتفرم فیلیمو برای سرویس‌دهی در داخل ایران طراحی شده است و به‌منظور استفاده از آن می‌بایست کاربران از ارائه‌دهندگان مجاز اینترنت مستقر در ایران جهت اتصال به فیلیمو استفاده نمایند.
به بیان دیگر با توجه به موارد فنی و حقوقی کاربران نمی‌توانند با استفاده از vpn، فیلترشکن و یا هر روش دیگری از خارج کشور اقدام به استفاده از فیلیمو نمایند.
درصورتیکه پس از خواندن این متن همچنان سوال یا ابهامی داشتید، میتوانید با ما از طریق ایمیل support [at] filimo [dot] com یا شماره تماس 74524-021 هفت روز هفته به صورت 24 ساعته، حتی در روزهای تعطیل ارتباط برقرار کنید.
    </p>
        
    </main>
    <script type="text/javascript" src="static/js/script.js"></script>
</body>
</html>
